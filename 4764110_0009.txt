 

 

Ad tollendam aliquando inveteratam illam de tempore, quo dialogum Tacitus confecerit,
disceptationem haud parvi videtur esse momenti epistula Plinii primi libri vicesima. Quod adhuc
neminem vidisse eo magis miror, quod dubitari non potest, quin litterae illae vel isdem interdum

verbis easdem fere atque dialogus de eloquentia opiniones exhibeant. Qui quidem conspicuus .

rerum consensus facile explicatur, si Tacitus cum amicus litteras illas ad eum dabat, dialo’gum
nondum publicaverat. Etenim perquam inepte putaveris Plinium eisdem argumentis, eisdem
interdum verbis, quibus in Dialogo Tacitus uteretur, ab eodem Tacito petiisse, ut de eisdem
rebus, de quibus eloquentissime in dialogo (liiildicavisset, denuo sententiam proferret. Et
legisset procul dubio Plinius Taciti libellum — nempe si in lucem editus esset antequam
epistulam illam ad Tacitum mitteret. Quid? quod ipse ita similitudinem naturae tulisse scribit,
ut adulescentulo sibi Tacitus maxime imitabilis, maxime imitandus videretur? (Epp. VII, 20, 4.)
Ex hoc loco apparet Plinium, qua fuit admiratione amici, dialogum, ne iuvenile quidem si esset
Taciti opusculum, per imprudentiam praeterire non potuisse. Et de industria si praeterisset,
uno certe verbo, cur id faceret, obiter memorasset vel magno potius verborum tinnitu et ambitu
viro litteratissimo et familiarissimo exposuisset.

Primum igitur videndum erit, num recte putem Plinium et Tacitum ita inter se con·
gruere, ut, si ante illam epistulam dialogus esset editus, Tacitus a viro amicissimo de eisdem
rebus stultissime interrogatus esset, de quibus publice iam in eandem plerumque sententiam
scripserat et quasi responderat. Deinde, quonam anno litterae illae ad amicum missae sint,
aperiam. Quae si accurate monstare potuero, ante quem annum dialogus compositus 11011 sit,
monstravero. Tum post quem annum Taciti libellus publicatus non sit, ostendere conabor.

Summa autem epistulae Plinianae est haec: Frequentem sibi Plinius cum quodam
docto 1101111110 et perito disputationem esse scribit, cui nihil aeque in causis agendis ac brevitas
placeat. Quam custodiendam esse se confiteri, si causa permittat, sed plerisque actionibus
longiore tractatu vim quandam et pondus accedere. Doctum illum hominem Lysiae, Gracchorum,
Catonis orationibus brevibus delecta-ri, sese vero Demosthenis, Aeschinis, Hyperidis, Polionis‚
Caesaris, Caelii, M. Tulli in primis orationes maximas opponere. Quo maior vel ‘bonus liber
vel oratio sit, eo esse meliorem. Ille contra putat magnos oratores pauciora dixisse qnam
edidisse. Plinius in contrariam sententiam exempla proferre studet, cum Cicero vel quadriduo
se egisse scripserit. Neque aliud esse actionem bonam, aliud orationem. Sed in universum

l*

 

