IV

’ sibi iudicanti eam actionem videri absolutissimam, quae maxime orationis similitudinem expresso
rit, si modo orator iustum et debitum tempus accipiat3 quod si a iudice negetur, nullam
oratoris, maximam iudicis culpam esse. Adesse huic opinioni leges, quae longissima tempora

   

largiantur nec brevitatem dicentibus sed copiam suadeant. Adicit Plinius, quod usus docuerit, -· Α

cum frequenter et egerit et iudicaverit et in consilio fuerit. Nam cum alia alios moveant,
variaque sint hominum iudicia, omnibus dandum esse aliquid, quod teneant, quod tanquam ex
sua quisque inventione profectum adgnoscat. Omnia igitur in causa esse exsequenda et
inculcanda, non statim iugulum quasi premendum, sed plurima semina latissime spargenda, ιιι
iudicum ingenia inperspicua et fallacia. quae colligant, habeant. Itaque qui et delectare et
persuadere velit, eum copiam dicendi spatiumque desiderare, non brevitatem. Neque enim
amputatam orationem, sed latam et magnificam in audientium animis aculeum relinquere.
Optimum tamen esse modum, nec infra rem nec supra nec adstrictius nec effusius esse dicendum.
Sed si peccetur, magis sibi placere eum, qui immodice et redundanter quam qui ieiune et
infirme dixerit. Illum enim excedere materiam et viribus peccare, hunc non inplere et inbelli·
citate peccare. Quodsi inter crebram et largam et similem nivibus hibernis et inter brevem
et abscisam orationem sibi detur electiO, illam se, ut divinam et caelestem, malle. Brevem
autem orationem inertibus solis esse gratiorem, quorum iudicium non esse respiciendum. Quae
cum ita sint, tamen mutaturum se suam sententiam, si Tacitus dissenserit et, cur dissentiat,
longissima epistula explicaverit.

Quaecunque autem Plinius hac epistula cursim attingit potius quam exsequitur, ad ea
a Tacito, quoad eius in dialogo fieri potuit, accurate esset responsum, si ante illam epistulam
dialogus emissus esset. Etenim Aprum et Messallam, quorum uterque diversissimum dicendi
genus defendit, in eos increpantes inducit. quibus nihil aeque ac brevitas et antiquorum imitatio
placeat. Contra eos Aper declamat haec: (cp. 23, oizi.) Neminem nominabo, genus hominum
significasse contentus, sed vobis utique versantur ante oculos, qui Lucilium pro Horatio et
Lucretium pro Vergilio legunt, quibus eloquentia Aufidii Bassi aut Servilii Nonuiani ex com-
paratione Sisennae aut Varronis sordet, qui rhetorum nostrorum commentarios fastidiunt, Calvi
mirantur, quos more prisco apud iudicem fabulantes non auditores sequuntur, non populus audit,
vix denique litigator perpetitur, adeo maesti et inculti illam quam iactant sanitatem non
firmitate, sed ieiunio consequuntur. Porro ne in corpore quidem valitudinem medici probant,
quae animi anxietate contingit, parum est aegrum non esse, fortem et laetum et alacrem volo,
prope abest ab infirmitate, in quo sola sanitas laudatur. Ut Plinius, ita Tacitus inimicitias
⁴veritus nomina adversariorum, quos vituperat, non ascribit3 ut Plinius eos ieiune et infirme
dicere censet, ita Tacitus isdem usus verbis infirmitatem eorum et ieiunium reprehendit. (cf.
Plin. epp. I, 20, 21.)

Ει laudes quoque. quibus Aper amicos effert, cum Plinii opinionibus congruunt, inprimis,
quod ubertatem, quotiens causa poscat et quotiens permittat, brevitatem custodiant. (cf. dial.
cp. 23, 24. cf. Plin. epp. I, 20, 2.)

Quod vero Plinius postulat, ut iudex iustum tempus oratori concedat, quod copiam
dicendi et mille figuras extemporales causidicum praesta-re vult, ut, cum varia sint hominum
iudicia, omnibus aliquid det, quod adgnoscant (ξ 10-13), eis apud Tacitum Aper magnam
partem assentitur. Quamquam non desunt. quae repugnent et· multo magis Messallae verba in

 

